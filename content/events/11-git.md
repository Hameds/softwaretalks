---
title: "قسمت دوم کار عملی با گیت در یازدهمین جلسه باز نرم‌افزاری مشهد"
date: 2014-11-09T19:01:37+03:30
draft: false
id : "۱۱"
subject: "کار عملی با git - قسمت دوم"
speaker: "رامین نجارباشی"
location: "سجاد، حامد جنوبی ۵، نبش مرجان ۶، پلاک ۷۶/۱ ، گروه مهندسی کاوا"
poster: "#"
tags: ""
featured_image: ""
presentation: ""
persiandate: "یکشنبه ۱۸ آبان ۱۳۹۳"
downloads: "بدون فایل"
---


ازدهمین جلسه باز نرم‌افزاری مشهد روز گذشته ۱۸ آبان برگزار شد. در این جلسه طبق روال جلسات گذشته، ابتدا مروری کوتاه بر جلسات برگزار شده و آمار و ارقام آن‌ها انجام شد. همچنین اخبار مربوط به جلسات با معرفی اکانت‌های اجتماعی جلسات باز و اعلام خبر پیشنهاد ساماندهی استخدام و قطع همکاری برنامه‌نویسان به اطلاع شرکت‌کنندگان رسید. داود تراب‌زاده از بنیان‌گذاران جلسات باز نرم‌افزاری مشهد هم در این جلسه حضور داشت و مورد تشویق شرکت‌کنندگان قرار گرفت.

![](/images/s11-0.jpg)

در اولین پرزنت جلسه ۱۸ آبان، رامین نجارباشی آشنایی با گیت را که در جلسه پیش پرزنت کرده بود، ادامه داد و ابتدا مروری سریع داشت بر آنچه که در جلسه گذشته ارائه شده بود. سپس به سراغ مباحث تکمیلی git‌ رفت.

![](/images/s11-2.jpg)

ارائه رامین را می‌توانید در این آدرس مشاهده کنید. در طول پرزنتی که رامین داشت، همراهان جلسات باز با مشارکت و سوالات خود، به برگزاری جلسه‌ای مفید برای همه کمک فراوانی کردند. پرزنت رامین که ترکیبی از اسلایدها، کار عملی و توضیحات بر روی وایت‌برد بود پس از حدود یک ساعت به پایان رسید.

بعد از ارائه رامین، نوبت به دومین ارائه درباره عناوین شغلی کسب و کار نرم‌افزار رسید. فایل این پرزنت که بخش اول آن در جلسه دیشب ارائه شد را می‌توانید از این آدرس دریافت کنید. 

![](/images/s11-1.jpg)


پس از ارائه‌ها نوبت به بحث آزاد کوتاه رسید. موضوع این بحث پیشنهاد کمسیون نرم‌افزار نظام صنفی برای ساماندهی استخدام و قطع همکاری برنامه‌نویسان بود که متن پیشنهاد قرائت و شرکت کنندگان نیز نظراتی در خصوص آن بیان کردند. مقرر شد در جلسه آینده بیشتر در این خصوص تبادل نظر انجام پذیرد.

در انتهای جلسه یازدهم که حدود ۴۵ دقیقه بیشتر از وقت معمول جلسات طول کشید، فرصتی برای پذیرایی (که توسط شرکت کاوا تدارک دیده شده بود) و صحبت بیشتر شرکت‌کنندگان و شبکه‌سازی حسن ختام جلسه بود.