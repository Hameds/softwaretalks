---
title: "سیزدهمین جلسه باز نرم‌افزاری مشهد با حضور علاقمندان در دانشگاه پیام نور برگزار شد"
date: 2014-12-02T22:22:30+03:30
draft: false
id : "۱۳"
subject: "کیوت - زیرساخت برنامه‌های موبایل"
speaker: "ابوالفضل رستم‌زاده - مهدی مرادی"
location: "دانشگاه پیام نور مشهد"
poster: "#"
tags: ""
featured_image: "/images/s13-1.JPG"
presentation: "#"
persiandate: "سه‌شنبه ۱۱ آذر ۱۳۹۳"
downloads: "بدون فایل"
---


سه‌شنبه ۱۱ آذر برای نخستین بار جلسه باز نرم‌افزاری مشهد در یک محیط دانشگاهی برگزار شد. طبق هماهنگی‌های به عمل آمده جلسه سیزدهم در محل آمفی‌تئاتر دانشگاه پیام نور برگزار گردید.

با توجه به مسیر، آغاز جلسه با چند دقیقه تاخیر نسبت به ساعت ۱۸ انجام شد تا در این حین علاقمندان و دانشجویانی که در جلسه حاضر شدند خود را به محل برگزاری جلسه برسانند.

![](/images/s13-1.JPG)

جلسه مانند همیشه با توضیحات اولیه و مرور تاریخچه و اهداف و آمار جلسات باز نرم‌افزاری شروع شد. پس از آن اخبار جلسات گفته شد و ضمن اشاره به روز «برنامه‌نویس» از حاضرین خواسته شد برای اعلام حمایت از قرارگیری روز ۱۰ آذر در تقویم ملی به عنوان روز برنامه‌نویس به سایت programmerday.ir مراجعه کنند. با توجه به محدودیت وقت در جلسه سیزدهم و در اختیار بودن آمفی‌تئاتر تا راس ساعت ۲۰ اعلام شد که در این جلسه، بحث آزاد نخواهیم داشت.

![](/images/s13-2.JPG)

 اولین پرزنت جلسه سیزدهم مربوط به MBaaS یا Mobile Backend as a Service بود. در این ارائه آقای مرادی به معرفی مفهوم و کاربردهای MBaas پرداخت. آقای مرادی ارائه خود را با سوال از حاضرین در مورد اینکه آیا Application موبایل نوشته‌اند و چه مشکلاتی در ایجاد app های Clinet/Server داشته‌اند آغاز کرد.

 در ادامه به بیان مشکلات موجود و زمان صرف شده زیاد برای ایجاد پروتکل امن و مطمئن بین کلاینت و سرور در برنامه‌های موبایل پرداخت. سپس ارائه کنندگان خدمات MBaaS در دنیا را معرفی کرد و ضمن برشمردن مزایای MBaaS به معایب آن نیز پرداخت.

![](/images/13-3.JPG)

این ارائه با سوالات چالشی حضار در خصوص محدودیت‌های اجرایی MBaaS در ایران به یک پرزنت خوب و مفید تبدیل شد و پس از حدود ۵۰ دقیقه با پایان پرسش‌های حاضرین در خصوص MBaaS به پایان رسید. 

در ادامه نوبت به ادامه پرزنت آقای رستم‌زاده در مورد کیوت رسید. این پرزنت که از جلسه دوازدهم آغاز شده بود و با استقبال شرکت‌کنندگان مواجه شده بود در این جلسه ابتدا با نمایش چند ویدئوی جدید درباره کاربردهای کیوت و توضیحات ابتدایی آقای رستم‌زاده شروع شد.

![](/images/13-4.JPG)

 در ادامه آقای رستم زاده ضمن مرور موارد اشاره شده در جلسه گذشته به بیان توضیحات تکمیلی در خصوص کدنویسی کیوت و نمایش ویدئویی از IDE برنامه‌نویسی آن پرداختند. در پایان ارائه نیز آقای رستم‌زاده در خصوص ایجاد گروهی از کاربران کیوت در مشهد و کار بر روی یک نرم‌افزار اپن سورس توضیحاتی دادند و عده‌ای از علاقمندان نیز برای حضور در این گروه اعلام آمادگی کردند.

جلسه سیزدهم راس ساعت ۲۰ خاتمه یافت. فایل پرزنت‌های انجام شده در این جلسه به زودی بر روی سایت قرار خواهد گرفت. 

