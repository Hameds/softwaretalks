---
title: "چهاردهمین جلسه باز نرم‌افزاری مشهد با موضوع شیرپوینت و تجربه کاربری برگزار شد"
date: 2014-12-16T09:25:49+03:30
draft: false
id : "۱۴"
subject: "تجربه کاربری - شیرپوینت"
speaker: "داود تراب‌زاده - مهدی علیزاده"
location: "سجاد، حامد جنوبی ۵، نبش مرجان ۶، پلاک ۷۶/۱ ، گروه مهندسی کاوا"
poster: "#"
tags: ""
featured_image: "/images/14-1.jpg"
presentation: ""
persiandate: "سه‌شنبه ۲۵ آذر ۱۳۹۳"
downloads: "بدون فایل"
---


روز سه‌شنبه ۲۵ آذر ۹۳ چهاردهمین جلسه باز نرم‌افزاری مشهد در محل همیشگی برگزاری جلسات راس ساعت ۱۸ آغاز شد. مطابق معمول در آغاز جلسات، آمار مربوط به جلسات گذشته و همچنین اخبار جلسات به اطلاع شرکت‌کنندگان رسید. همچنین اعلام شد که جلسه آینده که سالگرد برگزاری جلسات باز می‌باشد، پرزنتی نبوده و صرفاً یک بحث آزاد در خصوص جلسات باز و برنامه‌ریزی برای برگزاری جلسات در سال آینده انجام خواهد شد.

پس از اعلام اخبار نوبت به اولین ارائه رسید. در این ارائه آقای تراب‌زاده درباره تجربه کاربری صحبت کردند. صحبت آقای تراب‌زاده درباره تجربه کاربری ابتدا با چند پرسش درباره ماهیت تجربه کاربری شروع شد و با معرفی اجزای مختلف تجربه کاربری و بعضی از روش‌های آن به همراه مثال ادامه یافت.

![](/images/14-1.jpg)

در طول ارائه طبق روال جلسات باز که در آن پرسش از ارائه‌کنندگان در حین پرزنت آزاد است، شرکت‌کنندگان به طرح سوالات خود در خصوص تجربه کاربری پرداختند. این ارائه در حدود ساعت ۱۹ پایان یافت.

پس از ارائه آقای تراب‌زاده، آقای علیزاده در پرزنتی به معرفی قابلیت‌ها و امکانات مایکروسافت شیرپوینت پرداختند. این معرفی نیز با اشنایی اولیه با استراتژی مایکروسافت در حوزه محصولات سازمانی آغاز و سپس با معرفی شیرپوینت و اجزای آن و کمکی که شیرپوینت به سازمان‌ها و شرکت‌ها می‌کند ادامه یافت.

 

پس از آن، سطوح کاربری شیرپوینت معرفی شد و ابزارهایی که هر یک از کاربران (اعم از کاربران عادی تا برنامه‌نویس‌ها) امکان استفاده از آن‌ها را دارند معرفی شد. همچنین در این ارائه به پرسش‌های متداولی در خصوص نصب و استفاده از شیرپوینت پاسخ داده شد. این ارائه نیز ساعت ۱۹:۳۰ به پایان رسید.

پس از اتمام ارائه‌ها نوبت به بخش بحث آزاد رسید. موضوع بحث آزاد این هفته درباره حقوق و دستمزد در حوزه نرم‌افزار بود. در ابتدا فایلی از گزارش سایت یاران تلنت درباره مقایسه حقوق و دستمزد گروه‌های مختلف شعلی در ایران در سال ۹۲ مورد بررسی قرار گرفت و اعداد و ارقام آن با توجه به نوع شغل و سمت و سابقه کار قرائت شد. سپس شرکت‌کنندگان به بررسی و آسیب‌شناسی پایین بودن حقوق و دستمزد پرداختند. 

جلسه چهاردهم در ساعت ۲۰:۳۰ و پس از پذیرایی که توسط شرکت کاوا تهیه شده بود پایان یافت. به زودی فایل پرزنت‌های این جلسه و همچنین فایل گزارش ایران تلنت در سایت قرار خواهد گرفت