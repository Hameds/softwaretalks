---
title: "شانزدهمین جلسه باز نرم‌افزاری مشهد با بررسی مشکلات تولید نرم‌افزار برگزار شد"
date: 2015-01-06T22:43:57+04:30
draft: false
id : "۱۶"
subject: "مشکلات تولید نرم‌افزار"
speaker: "دهنوی"
location: " بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: "/images/s16-1.jpg"
presentation: "#"
persiandate: "سه‌شنبه ۱۶ دی ۱۳۹۳"
downloads: "بدون فایل"
---

روز سه‌شنبه ۱۶ دی نخستین جلسه از دومین سال فعالیت جلسات باز نرم‌افزاری مشهد در محل فرهنگسرای فناوری و رسانه برگزار شد. بر اساس پیگیری‌های به عمل آمده از سوی برگزارکنندگان جلسات باز نرم‌افزاری مشهد، محل دائمی برگزاری جلسات تا پایان سال در فرهنگسرای فناوری و رسانه خواهد بود و از این پس جلسات هر دو هفته یک بار در روزهای سه‌شنبه از ساعت ۱۷ تا ۱۹ در اتاق شماره یک طبقه اول فرهنگسرا برگزار می‌شود.

در جلسه شانزدهم طبق روال معمول جلسات، چند دقیقه ابتدایی به بیان اخبار جلسات اختصاص داشت. در این بخش همچنین مرور کوتاهی بر پیشنهادات شرکت‌کنندگان در جلسه پانزدهم (جلسه جشن تولد یک سالگی) انجام و نحوه اجرای آزمایشی جلسات در دومین سال فعالیت به اطلاع حاضرین رسید.

پس از بخش اخبار، آقای دهنوی ارائه خود را در خصوص بررسی مشکلات تولید نرم‌افزار با نگاه به شرکت‌ها و برنامه‌نویسان آغاز کردند. سرفصل مشکلاتی که از نظر آقای دهنوی بر تولیدات نرم‌افزاری تاثیرگذار هستند به شرح زیر است:

۱- مشکلات شروع به کار: بر حسب اینکه دانشگاه یا شهر یا استاد چه کسی باشد یا امکانات موجود چقدر بوده یا اولین شرکتی که شخص در آن مشغول به کار می‌شود کجا باشد یا از چه کلاس‌های آموزشی استفاده کرده باشد، مسیر مبهمی برای کار در حوزه نرم‌افزار وجود دارد

۲- آموزش غیراصولی

۳- مشکلات در خصوص تعیین سطح کیفی نرم‌افزارها

۴- بازار خراب کن‌ها

۵- آمار نامشخص در حوزه نرم‌افزار و نادرست بودن روال‌های رتبه‌بندی شرکت‌ها

۶- مشکلات مرتبط با درآمد و دستمزدها در حوزه نرم‌افزار

پس از اتمام ارائه آقای دهنوی، بحث آزاد با محوریت بررسی مشکلات مطرح شده از جانب ایشان و نظرات شرکت‌کنندگان در جلسه در خصوص مشکلات تولید نرم‌افزار آغاز شد.

![](/images/s16-1.jpg)

![](/images/s16-2.jpg)

![](/images/s16-3.jpg)

 این بحث آزاد تا پایان جلسه در ساعت ۱۹ ادامه یافت و مقرر شد مباحث اعلامی در خصوص مشکلات تولید نرم‌افزار در گروه گوگلی جلسات باز به بحث گذاشته شود.