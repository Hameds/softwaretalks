---
title: "هفدهمین جلسه باز نرم‌افزاری مشهد با استقبال گسترده علاقمندان با موضوع بیت کوین برگزار شد"
date: 2015-01-20T10:16:14+04:30
draft: false
id : "۱۷"
subject: "بیت‌کوین"
speaker: "مهدی عطائیان"
location: "بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: "/images/s17-1.jpg"
presentation: "#"
persiandate: "سه‌شنبه ۳۰ دی ۱۳۹۳"
downloads: "بدون فایل"
---
روز سه‌شنبه ۳۰ دی ماه ۹۳ هفدهمین جلسه باز نرم‌افزاری مشهد با موضوعی متفاوت در محل فرهنگسرای فناوری و رسانه برگزار شد. بر اساس پیگیری‌های به عمل آمده از سوی برگزارکنندگان جلسات باز نرم‌افزاری مشهد، محل دائمی برگزاری جلسات تا پایان سال در فرهنگسرای فناوری و رسانه خواهد بود و جلسات هر دو هفته یک بار در روزهای سه‌شنبه از ساعت ۱۷ تا ۱۹ در اتاق شماره یک طبقه اول فرهنگسرا برگزار می‌شود.

در جلسه هفدهم نیز طبق روال معمول جلسات، چند دقیقه ابتدایی به بیان اخبار جلسات اختصاص داشت. این جلسه که با استقبال گسترده علاقمندان روبرو شده بود، فرصت مناسبی جهت ارائه آمارهای جلسات گذشته فراهم کرد. پس از بخش اخبار، بر اساس پیشنهادی که در سالگرد جلسات داده شده بود و به جهت آشنایی بیشتر، از حاضرین خواسته شد تا خود را معرفی کرده و به صورت کوتاه درباره تخصص و مهارت‌های خود صحبت کنند.

پس از معرفی حاضرین نوبت به ارائه درباره بیت‌کوین رسید. این ارائه که توسط آقای مهدی عطائیان انجام شد ابتدا و در مقدمه به بررسی تعاریف مرتبط با پول و همچنین انواع حسابداری رسید. 

![](/images/s17-1.jpg)

سپس نوبت به مقدمات مرتبط با بیت‌کوین رسید. اینکه بیت‌کوین توسط چه کسی ارائه شده و الگوریتم‌های مرتبط با آن چطور کار می‌کنند. این بخش از پرزنت بیت‌کوین با سوالات متعدد شرکت‌کنندگان در جلسه همراه بود.

![](/images/s17-2.jpg)

در ادامه آقای عطائیان به بیان مشکلاتی که ممکن است در استفاده از بیت‌کوین به وجود بیاید و راه حل‌های آن صحبت کردند. مشکلاتی نظیر Fork شدن و double sepnd و همچنین trust. در ادامه صحبت‌ها نیز، به روال معمول جلسات باز، حاضرین با سوالات خود در بحثی که ارائه می‌شد مشارکت می‌کردند.

![](/images/s17-3.jpg)

در ادامه آقای عطائیان ضمن برشمردن بحران‌های مالی معروف دنیا، درباره حباب قیمتی بیت‌کوین نیز صحبت کردند. همچنین انواع کیف پول‌های بیت‌کوین بررسی و مزایا و معایب بیت‌کوین توضیح داده شد. همچنین در مورد مشکلات مرتبط با پول‌شویی و استفاده‌های ناصحیحی که از بیت‌کوین می‌شود صحبت شد و در پایان انواع پول‌های مشابه بیت‌کوین معرفی شدند.

![](/images/s17-4.jpg)

فایل اسلایدهای مربوط به این جلسه را در این آدرس می‌توانید مشاهده و دریافت کنید. همچنین ویدئوی مربوط به این جلسه را در آدرس زیر در یوتیوب می‌توانید مشاهده کنید:

{{< youtube TZvZxDXPTwc >}}

جلسه هفدهم در ساعت ۱۹:۱۵ خاتمه یافت و جلسه هجدهم روز سه‌شنبه ۱۴ بهمن ماه با موضوع آشنایی و معرفی قابلیت‌ها و امکانات VoIP به همراه بحث آزاد در خصوص جلسات باز نرم‌افزاری برگزار خواهد شد.