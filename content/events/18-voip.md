---
title: "هجدهمین جلسه باز نرم‌افزاری مشهد با موضوع تخصصی VoIP برگزار شد"
date: 2015-02-03T10:16:14+04:30
draft: false
id : "۱۸"
subject: "VOIP"
speaker: "مهدی مرادی"
location: "بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: "/images/s18-1.jpg"
presentation: "#"
persiandate: "سه‌شنبه ۱۴ بهمن ۱۳۹۳"
downloads: "بدون فایل"
---

روز سه‌شنبه ۱۴ بهمن ۹۳ هجدهمین جلسه باز نرم‌افزاری مشهد با موضوع تخصصی VoIP در محل فرهنگسرای فناوری و رسانه برگزار شد. بر اساس پیگیری‌های به عمل آمده از سوی برگزارکنندگان جلسات باز نرم‌افزاری مشهد، محل دائمی برگزاری جلسات تا پایان سال در فرهنگسرای فناوری و رسانه خواهد بود و جلسات هر دو هفته یک بار در روزهای سه‌شنبه از ساعت ۱۷ تا ۱۹ در اتاق شماره یک طبقه اول فرهنگسرا برگزار می‌شود.

در جلسه هجدهم نیز که مطابق معمول از ساعت ۱۷ آغاز شد، چند دقیقه ابتدایی به بیان اخبار و آمار برگزاری جلسات اختصاص داشت. همچنین در بخش اخبار، توضیح کوتاهی درباره دومین رویداد هکاتون مشهد که به همت لاگ مشهد برگزار می‌شود داده شد. این رویداد پنجشنبه و جمعه هفته آینده (۲۳ و ۲۴ بهمن ۹۳) برگزار می‌شود و جهت کسب اطلاعات بیشتر می‌توانید به سایت آن مراجعه فرمایید.

پس از بخش اخبار، نوبت به ارائه جلسه هفدهم در خصوص VoIP رسید. در این ارائه آقای مرادی ابتدا به بیان تاریخچه خدمات تلفنی پرداختند.

![](/images/s18-1.jpg)

پس از معرفی PSTN نوبت به VoIP رسید. در ادامه پرزنت که با پرسش‌ها و مشارکت خوب شرکت‌کنندگان همراه بود،  انواع مشتریان ٰVoIP و سرویس‌های ارائه شده برای این مشتریان معرفی شدند. سرویس‌های مورد استفاده کاربران خانگی نظیر اسکایپ و وایبر و ... و همچنین سرویس‌های مورد استفاده سازمان‌ها و شرکت‌ها و راه‌حل‌های تجاری.

![](/images/s18-2.jpg)
 در ادامه در خصوص راهکارهای تجاری در حوزه VoIP صحبت شد و حاضرین در جلسه نیز به بیان تجربیات خود در استفاده از خدمات VoIP در داخل کشور پرداختند.

پروتکل‌های VoIP آخرین مبحث مربوط به این جلسه بود. فایل اسلاید مربوط به پرزنت جلسه VoIP به زودی بر روی سایت قرار خواهد گرفت. با توجه به اینکه ارائه VoIP و پاسخ به پرسش‌های حاضرین تا نزدیک ساعت ۱۹ ادامه یافت، بحث آزاد مربوط به جلسات باز به جلسه بعدی موکول شد.

![](/images/s18-3.jpg)

جلسه هجدهم در ساعت ۱۹ خاتمه یافت و جلسه نوزدهم روز سه‌شنبه ۲۸ بهمن با موضوع ASP.NET vNext برگزار خواهد شد. همچنین بحث آزاد در خصوص راه‌های ارتباطی و استفاده از پتانسیل حاضرین در جلسات باز در جهت هم‌افزایی در جلسه نوزدهم انجام خواهد شد.