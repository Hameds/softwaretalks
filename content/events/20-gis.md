---
title: "بیستمین جلسه باز نرم‌افزاری مشهد با موضوع GIS برگزار شد"
date: 2015-03-03T11:06:54+04:30
draft: true
draft: false
id : "۲۰"
subject: "GIS"
speaker: "مهدی نامقی"
location: "بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: "/images/s20-1.jpg"
presentation: "#"
persiandate: "سه‌شنبه ۱۲ اسفند ۱۳۹۳"
downloads: "بدون فایل"
---

روز سه‌شنبه ۱۲ اسفند  ۹۳ بیستمین جلسه باز نرم‌افزاری مشهد که آخرین جلسه سال ۹۳ محسوب می‌شد با موضوع آشنایی با GIS در محل فرهنگسرای فناوری و رسانه برگزار شد. 

در بخش ابتدایی جلسه مطابق جلسات پیش اخبار جلسات باز و اخبار مرتبط با نرم‌افزار بیان شد.  از جمله اخبار عنوان شده در این جلسه می‌توان به اعلام خبر برگزار شدن نخستین همایش امنیت در فضای سایبری در ۱۰ اسفند ماه در مشهد اشاره کرد که حاضرین در جلسه که در این همایش شرکت کرده بودند از فضای برگزاری و تجربه خود در این همایش گفتند.

رویداد دیگری که در ماه پایانی سال ۹۳ در مشهد برگزار می‌شود، رویداد استارتاپ گرایند و استارتاپ ویکند مشهد است  http://mashhad.startupweekend.ir

پس از اخبار نوبت به ارائه آقای نامقی در خصوص GIS رسید. آقای نامقی ابتدا مفهوم GIS را با مثال‌هایی برای حاضرین توضیح دادند. 

در ادامه به سراغ آنالیز مکانی رفته و توضیحاتی در این خصوص دادند. در جلسه بیستم که به موضوع GIS اختصاص داشت حضور چند نفر از متخصصین GIS از شرکت‌های مشهدی باعث سودمندتر شدن ارائه برای حاضرین در جلسه شده بود. متخصصین GIS با صحبت از تجربیات خود در کنار توضیحات آقای نامقی، به تکمیل مباحثی که در زمان اندک پرزنت GIS عنوان می‌شد کمک کردند.

![](/images/s20-1.jpg)

در ادامه ارائه آقای نامقی به سراغ نرم‌افزارهای مورد استفاده در موضوع GIS رفتند و از شرکت‌های بزرگی نظیر esri و مشکلات نرم‌افزارهای تجاری صحبت کردند.

مشارکت حاضرین در جلسه نیز با سوالات خود باعث داغ شدن جلسه ارائه شده بود. در نهایت ارائه مربوط به آشنایی با GIS حدود ساعت ۱۸:۳۰ و پس از پاسخ به سوالات پایانی حضار به پایان رسید. 


![](/images/s20-2.jpg)

در ادامه بحث آزاد در خصوص جلسات باز و راه‌های افزایش ارتباطات بین همراهان جلسات انجام شد. جلسه بیستم در ساعت ۱۹:۱۵ خاتمه یافت و جلسه بیست و یکم در فروردین ماه ۹۴ برگزار خواهد شد، تاریخ و محل برگزاری و همچنین موضوع جلسه بیست و یکم از طریق سایت و خبرنامه ایمیلی و پیامکی اطلاع‌رسانی خواهد شد. جلسات باز نرم‌افزاری مشهد پیشاپیش عید نوروز را به همه همراهان و متخصصان ارجمند تبریک می‌گوید.