---
title: "بیست و یکمین جلسه باز نرم‌افزاری مشهد با موضوع BPMN برگزار شد"
date: 2015-04-13T11:06:54+04:30
draft: false
id : "۲۱"
subject: "BPMN"
speaker: "مهدی جلالی"
location: "بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: "/images/s21-1.jpg"
presentation: "#"
persiandate: "دوشنبه ۲۴ فروردین ۱۳۹۴"
downloads: "بدون فایل"
---

روز دوشنبه ۲۴ فروردین ۱۳۹۴ بیستمین و یکمین جلسه باز نرم‌افزاری مشهد که اولین جلسه سال ۹۴ محسوب می‌شد با موضوع آشنایی با BPMN در محل فرهنگسرای فناوری و رسانه برگزار شد. 

در بخش ابتدایی جلسه پس از تبریک سال نو به حاضرین، مطابق جلسات پیش اخبار جلسات باز و اخبار مرتبط با نرم‌افزار بیان شد.  از جمله اخبار عنوان شده در این جلسه می‌توان به اعلام خبر برگزاری مسابقات برنامه‌نویسی دانشگاه فردوسی مشهد اشاره کرد. وب سایت این رویداد http://acm.um.ac.ir می‌باشد.

پیش از شروع پرزنت، درباره علت تغییر روز برگزاری جلسات توضیح داده شد که با توجه به هماهنگی به عمل آمده با فرهنگسرای فناوری و رسانه و با عنایت به اشغال بودن روزهای سه‌شنبه، مقرر شده است جلسات باز نرم‌افزاری هر دو هفته یک بار روزهای دوشنبه برگزار شوند.

پس از اعلام اخبار و آمار برگزاری جلسات در سال گذشته، نوبت به پرزنت آقای مهندس جلالی در خصوص BPMN رسید. در این پرزنت، ابتدا توضیحاتی درباره معنای BPM و BPMN و BPMS ارائه شد. سپس روند شکل گیری BPMN توضیح داده شد و جایگاه این روش در مقابل سایر روش‌ها بیان شد. همچنین به انواع روش‌های مدل‌سازی فرآیندها اشاره شد.

در ادامه تاریخچه‌ای از شکل گیری BPMN و مشارکت کنندگان در تعریف و گسترش BPMN بیان شد. 

پس از تاریخچه BPMN نوبت به بررسی BPMN رسید. انواع نمادهای مورد استفاده در BPMN به شکل مختصر و در قالب یک مثال توضیح داده شدند و نرم‌افزارهای مورد استفاده برای مدل‌سازی BPMN معرفی شدند. در کنار مزایای BPMN، بحث به نرم‌افزارهای BPMS رسید و مختصری نیز درباره ویژگی‌های نرم‌افزارهای BPMS توضیح داده شد.

در طول جلسه، حاضرین با سوالاتی در خصوص کاربرد و همچنین نرم‌افزارهای BPMS در ایران به مشارکت در بحث‌های مطرح شده پرداختند. در پایان پرزنت نیز، ضمن بیان کاربردهای BPMN در خصوص امکان شبیه‌سازی مالی فرآیندها صحبت شد. پس از اتمام پرزنت، جناب مهندس جلالی از طرح سایت bpmn.ir برای معرفی نرم‌افزارهای BPMS و بررسی آن‌ها بر اساس یک چک لیست خبر دادند.

جلسه بیست و یکم در ساعت ۱۹ خاتمه یافت و جلسه بیست و دوم در هفتم اردیبهشت ماه ۹۴ برگزار خواهد شد، موضوع جلسه بیست و دوم از طریق سایت و خبرنامه ایمیلی و پیامکی اطلاع‌رسانی خواهد شد.