---
title: "بیست و دومین جلسه باز نرم‌افزاری مشهد با موضوع طراحی تجربه کاربری برگزار شد"
date: 2015-04-27T11:07:18+04:30
draft: false
id : "۲۲"
subject: "آشنایی با طراحی تجربه کاربری"
speaker: "داوود تراب زاده"
location: "بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: "/images/s22-1.jpg"
presentation: "#"
persiandate: "دوشنبه ۷ اردیبهشت ۱۳۹۴"
downloads: "بدون فایل"
---

روز دوشنبه ۷ اردیبهشت ۹۴ بیست و دومین جلسه باز نرم‌افزاری مشهد با موضوع طراحی تجربه کاربری در محل فرهنگسرای فناوری و رسانه برگزار شد.

در بخش ابتدایی جلسه مطابق معمول، اخبار جلسات به اطلاع حاضرین رسید. یکی از اخبار، برگزاری دومین کنفرانس پایتون ایران بود که روز جمعه ۱۱ اردیبهشت برگزار می‌شود. اطلاعات بیشتر درباره کنفرانس پایتون در بخش پایانی جلسه توسط آقای نجارباشی از برگزارکنندگان به حاضرین ارائه شد. سایت کنفرانس http://pycon.ir می‌باشد

در ادامه و در بخش پرزنت آقای تراب‌زاده به ارائه در خصوص طراحی تجربه کاربری پرداختند. این ارائه که بیش از یک ساعت طول کشید با موضوع تعریف تجربه کاربری شروع شد و در ادامه با استفاده از مثال سایت mint به توضیح مفاهیم طراحی تجربه کاربری پرداختند.

![](/images/s22-1.jpg)


پس از معرفی mint و هدف آن، تک تک اجزای تجربه کاربری در این سایت مورد بررسی قرار گرفت. موارد مطرح شده در این ارائه مورد پرسش حاضرین قرار گرفت و با توضیحات آقای تراب‌زاده، روند ارائه به شکل کامل‌تری پیگیری شد.

پس از پایان ارائه طراحی تجربه کاربری با پرسش‌ و پاسخ شکل گرفته، موارد بیشتری در خصوص روند اجرایی تجربه کاربری و همچنین بخش‌های اکتسابی و خلاقانه در طراحی تجربه کاربری مورد بحث قرار گرفت. فایل ارائه آقای تراب‌زاده به زودی در سایت قرار خواهد گرفت


![](/images/s22-3.jpg)

در بخش بحث آزاد نیز مساله ارتباط بین اعضای جلسات باز نرم‌افزاری مشهد مورد بررسی قرار گرفت و پیشنهادهایی در این خصوص ارائه شد. جلسه بیست و دوم در ساعت ۱۹ خاتمه یافت و جلسه بیست و سوم روز دوشنبه ۲۱ اردیبهشت برگزار خواهد شد و فراخوان مربوط به موضوع و برگزاری جلسه در گروه گوگلی جلسات ارسال خواهد شد.