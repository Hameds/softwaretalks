---
title: "بیست و سومین جلسه باز نرم‌افزاری مشهد با موضوع تست جوئل برگزار شد"
date: 2015-05-11T11:07:36+04:30
draft: false
id : "۲۳"
subject: "تست جوئل"
speaker: "حامد سعیدی"
location: "بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: "/images/s23-1.jpg"
presentation: "#"
persiandate: "دوشنبه ۲۱ اردیبهشت ۱۳۹۴"
downloads: "بدون فایل"
---


روز دوشنبه ۲۱ اردیبهشت ۹۴ بیست و سومین جلسه باز نرم‌افزاری مشهد با موضوع تست جوئل ۱۲ گام برای کد بهتر در محل فرهنگسرای فناوری و رسانه برگزار شد.

در بخش ابتدایی جلسه مطابق معمول، اخبار جلسات به اطلاع حاضرین رسید. در این بخش ضمن معرفی جلسات باز و ارائه آمار و اطلاعات برگزاری جلسات، درباره سایر جلسات تخصصی در شهر مشهد نیز اطلاع رسانی انجام گردید.

پس از بخش اخبار، نوبت به ارائه رسید. آقای سعیدی در این ارائه، ابتدا به معرفی جوئل اسپالسکی به عنوان یکی از موسسین stackoverflow و شرکت fog creek (خالق trello) پرداختند. سپس موضوع تست جوئل و اهمیت آن مطرح شد. 

![](/images/s23-1.jpg)


در ادامه و پیش از توضیح سوالات موجود در تست جوئل از حاضرین در جلسه خواسته شد تا امتیاز تیم نرم‌افزاری خود را در تست جوئل بسنجند. این امتیازات در پایان جلسه مورد بررسی قرار گرفت. ارائه آقای سعیدی با توضیح درباره تک تک مفاهیم موجود در هر یک از سوالات تست جوئل ادامه یافت.


![](/images/s23-2.jpg)

مفاهیمی نظیر source control‌ و build و انواع تست نرم‌افزاری و ... مورد بحث قرار گرفت. در حین ارائه نیز مشارکت و پرسش‌های حاضرین به بهتر شدن جلسه و تکمیل شدن توضیحات کمک کرد. پس از معرفی همه سوالات تست جوئل از حاضرین خواسته شد تا امتیاز تیم خود را اعلام کنند. خوشبختانه اغلب امتیازات قابل قبول بود. برخی از شرکت‌کنندگان نیز در خصوص تعلق گرفتن امتیازات سوالاتی داشتند که پاسخ داده شد.

این ارائه و بحث‌های پایانی آن در ساعت ۱۹:۱۵ خاتمه یافت و  جلسه بیست و چهارم روز دوشنبه ۴ خرداد برگزار خواهد شد که اطلاعات مربوط به موضوع و محل برگزاری از طریق سایت جلسات باز نرم‌افزاری مشهد و خبرنامه‌های پیامکی و ایمیلی به اطلاع علاقمندان خواهد رسید.