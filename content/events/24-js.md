---
title: "بیست و چهارمین جلسه باز نرم‌افزاری مشهد با استقبال گسترده علاقمندان برگزار شد"
date: 2015-05-25T11:07:36+04:30
draft: false
id : "۲۴"
subject: "مقایسه فریمورک‌های جاوااسکریپت"
speaker: "محمدرضا صفری"
location: "بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: "/images/s24-1.jpg"
presentation: "#"
persiandate: "دوشنبه ۴ خرداد ۱۳۹۴"
downloads: "بدون فایل"
---

روز دوشنبه ۴ خرداد ۹۴ بیست و چهارمین جلسه باز نرم‌افزاری مشهد با موضوع بررسی فریمورک‌های محبوب جاوا اسکریپت در محل فرهنگسرای فناوری و رسانه برگزار شد.

در بخش ابتدایی جلسه مطابق معمول، اخبار جلسات به اطلاع حاضرین رسید. در این بخش ضمن معرفی جلسات باز و ارائه آمار و اطلاعات برگزاری جلسات، درباره سایر جلسات تخصصی در شهر مشهد و همچنین سمینار کاربرد شیرپوینت در صنعت نیز اطلاع رسانی انجام گردید.

![](/images/s24-1.jpg)

پس از بخش اخبار، نوبت به ارائه رسید. ارائه جلسه بیست و چهارم که توسط آقای صفری انجام شد، دو بخشی بود. در بخش ابتدایی اخبار مربوط به کنفرانس Build مایکروسافت مورد بررسی قرار گرفت. Build یک کنفرانس سالانه است که از سوی شرکت مایکروسافت برگزار می‌شود، هدف این کنفرانس پیشبرد نرم‌افزار و توسعه‌دهندگان وب با استفاده از ویندوز، ویندوز فون، مایکروسافت آژور و دیگر فناوری‌های مایکروسافت است. این کنفرانس نخستین بار در سال ۲۰۱۱ میلادی برگزار شد، این کنفرانس به‌عنوان جانشین رویدادهای توسعه‌دهندگان پیشین مایکروسافت عمل می‌کند.

نکات و اخبار کلیدی که آقای صفری از کنفرانس Build 2015 انتخاب کرده بودند شامل رویکرد مایکروسافت به Cloud Platform و سرمایه‌گذاری بر روی Azure بوده است که با توضیحات شرکت‌کنندگان در جلسه نیز همراه بود. خبر دیگر برنامه‌نویسی برای اندروید و iOS در ٰویژوال استودیو با کمک Apache Cordova بود که شبیه‌ساز اندروید را نیز به ویژوال استودیو آورده است.

معرفی Visual Studio Code که نسخه‌ای سبک و رایگان از ویژوال استودیو است که روی لینوکس و مک نیز قابل اجرا است از دیگر بخش‌های این ارائه بود. بخش پایانی این ارائه نیز به معرفی اخبار مربوط به Windows 10 و Universal Applications و قابلیت‌هایی نظیر Cortana در ویندوز و همچنین اشاره‌ای به HoloLens محصول جدید مایکروسافت اختصاص داشت.


![](/images/s24-2.jpg)

ارائه کنفرانس بیلد را از این آدرس می‌توانید مشاهده کنید یا از اینجا آن را دانلود کنید

پس از پایان ارائه اول در خصوص اخبار Build 2015 و استراحتی کوتاه، نوبت به ارائه اصلی در خصوص فریمورک‌های MVC جاوا اسکریپت و مقایسه آن‌ها رسید.






این ارائه جذاب با معرفی مفهوم فریمورک آغاز شد. سپس سه فریمورک AngularJs و Backbone و Ember انتخاب شده و از زوایای مختلف در خصوص آن‌ها توضیح داده شد. هدف این ارائه آنطور که آقای صفری اعلام کردند کمک به انتخاب فریمورک مناسب توسط برنامه‌نویسان بوده است. لذا شاخص‌هایی نظیر جامعه کاربری، اندازه فریمورک، Templating مورد بررسی قرار گرفت. در این قسمت که با مشارکت بسیار خوب حاضرین همراه بود، علاوه بر این سه فریمورک، فریمورک‌های دیگری نیز به اختصار مورد اشاره قرار گرفت.

در بخش پایانی این ارائه مزایا و مشکلات هر یک از فریمورک‌های اصلی معرفی شده، اعلام و مورد بحث قرار گرفت. این ارائه جذاب که با استقبال خوب مخاطبان جلسات باز نرم‌افزاری همراه بود، در ساعت ۱۹:۱۵ خاتمه یافت. فایل این ارائه را نیز از این آدرس می‌توانید دانلود کنید.

جلسه بیست و پنجم روز دوشنبه ۱۸ خرداد برگزار خواهد شد که اطلاعات مربوط به موضوع و محل برگزاری از طریق سایت جلسات باز نرم‌افزاری مشهد و خبرنامه‌های پیامکی و ایمیلی به اطلاع علاقمندان خواهد رسید.