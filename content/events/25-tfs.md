---
title: "بیست و پنجمین جلسه باز نرم‌افزاری مشهد با موضوع آشنایی با TFS برگزار شد"
date: 2015-06-08T11:08:00+04:30
draft: false
id : "۲۵"
subject: "آشنایی با TFS"
speaker: "حامد سعیدی"
location: "بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: ""
presentation: "#"
persiandate: "دوشنبه ۱۸ خرداد ۱۳۹۴"
downloads: "بدون فایل"
---

روز دوشنبه ۱۸ خرداد ۹۴ بیست و پنجمین جلسه باز نرم‌افزاری مشهد با موضوع مدیریت تولید، تست و عرضه نرم‌افزار با TFS در محل فرهنگسرای فناوری و رسانه برگزار شد.

در بخش ابتدایی جلسه مطابق معمول، اخبار جلسات به اطلاع حاضرین رسید. در این بخش ضمن معرفی جلسات باز و ارائه آمار و اطلاعات برگزاری جلسات، درباره سایر جلسات تخصصی در شهر مشهد نیز اطلاع رسانی انجام گردید. همچنین پیش از آغاز ارائه اصلی، بحث آزاد و نظرسنجی در خصوص برگزاری جلسات در طول ماه مبارک رمضان انجام شد و مقرر شد نظرسنجی در این خصوص انجام شود.

پس از بخش اخبار، نوبت به قسمت ارائه اصلی رسید. ارائه جلسه بیست و پنجم با موضوع TFS و Visual Studio Online از حدود ساعت ۱۷:۳۰ آغاز گردید.

در بخش ابتدایی توضیحاتی در خصوص ماهیت TFS و همچنین تاریخچه نسخه‌های آن داده شد. سپس چرخه تولید نرم‌افزار مورد بررسی قرار گرفت و در ادامه قابلیت‌های اصلی TFS توضیح داده شدند.

درباره نخستین بخش از قابلیت‌‌های TFS که مربوط به برنامه‌ریزی تولید نرم‌افزار بود، توضیحاتی درباره اسکرام به عنوان روشی که TFS از آن برای برنامه‌ریزی کارها پشتیبانی می‌کند داده شد. با توجه به جذاب بودن مبحث اسکرام و پرسش‌های حاضرین در مورد ابعاد مختلف اسکرام، مقرر شد جلسه مجزایی به موضوع اسکرام اختصاص یابد.

بعد از توضیحات در خصوص اسکرام نوبت به معرفی قابلیت‌های TFS و Visual Studio Online در حوزه برنامه‌ریزی کارها رسید که با اسکرین شات‌هایی این معرفی انجام شد. در ادامه توضیحاتی درباره قابلیت‌های TFS در حوزه Code و Test‌ داده شد.

در حوزه Test انواع تست اعم از تست‌های ایجاد شده توسط تیم نرم‌افزاری و Load Test و همچنین قابلیت اندازه‌گیری کارآیی نرم‌افزار به کمک Application Insight مورد بررسی قرار گرفت.

موضوع بعدی موضوع Build‌ بود که نسخه جدید Build تحت عنوان Build vNext که در آن می‌توان گام‌های متعدد Build برای ابزارهای مختلف (node و js و اندروید و دات نت و ...) تعریف کرد به همراه توضیحات انواع Deployment معرفی شد.

در پایان ارائه نیز توضیحاتی در خصوص Visual Studio Online که به عنوان یک Software as Service توسط مایکروسافت ارائه شده است و قابلیت‌های خاصی از TFS که به صورت انحصاری در Visual Studio Online‌ عرضه شده‌اند داده شد. همچنین پلن رایگان TFS و قابلیت‌های آن به اطلاع حاضرین رسید. جلسه بیست و پنجم در ساعت ۱۹ خاتمه یافت. فایل ارائه این جلسه را از این آدرس می‌توانید دریافت کنید.

جلسه بیست و ششم احتمالاً بعد از ماه مبارک رمضان برگزار خواهد شد که اطلاعات مربوط به موضوع و محل برگزاری از طریق سایت جلسات باز نرم‌افزاری مشهد و خبرنامه‌های پیامکی و ایمیلی به اطلاع علاقمندان خواهد رسید.