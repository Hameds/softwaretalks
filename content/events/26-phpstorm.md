---
title: "بیست و ششمین جلسه باز نرم‌افزاری مشهد با موضوع آشنایی با PhpStorm برگزار شد"
date: 2015-07-20T11:09:39+04:30
draft: false
id : "۲۶"
subject: "آشنایی با PhpStorm"
speaker: "مهدی نامقی"
location: "بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: "/images/st26_1.jpg"
presentation: "#"
persiandate: "دوشنبه ۲۹ تیر ۱۳۹۴"
downloads: "بدون فایل"
---

روز دوشنبه ۲۹ تیر ۹۴ بیست و ششمین جلسه باز نرم‌افزاری مشهد با موضوع آشنایی با PhpStorm در محل فرهنگسرای فناوری و رسانه برگزار شد.

در این جلسه که بعد از وقفه یک ماهه به دلیل ماه مبارک رمضان برگزار می‌شد، در بخش ابتدایی جلسه مطابق معمول، اخبار جلسات به اطلاع حاضرین رسید. در این بخش ضمن معرفی جلسات باز و ارائه آمار و اطلاعات برگزاری جلسات، درباره سایر جلسات تخصصی در شهر مشهد نیز اطلاع رسانی انجام گردید. همچنین نخستین همایش وردپرس که ۱۵ مرداد ماه برگزار می‌شود نیز معرفی گردید. علاقمندان جهت کسب اطلاعات بیشتر در خصوص همایش وردپرس ایران می‌توانند به سایت http://wp-conf.ir مراجعه نمایند.

پس از بخش اخبار، نوبت به قسمت ارائه اصلی رسید. ارائه جلسه بیست و ششم با موضوع PhpStorm توسط آقای مهندس نامقی در حدود ساعت ۱۷:۳۰ آغاز گردید. گزارش برگزاری جلسه از زبان ارائه‌دهنده آن را با هم می‌خوانیم.


![](/images/st26_1.jpg)

در این جلسه درباره یکی از IDE های قدرتمند PHP به نام PhpStorm صحبت کردیم. این نرم افزار یکی از محصولات شرکت Jetbrain می باشد که محصولات متنوعی در زمینه کدنویسی و توسعه نرم افزار در زبانهای مختلف ارائه داده است.

ابتدا درباره ظاهر نرم افزار صحبت شد و سپس راهکارهایی برای افزایش سرعت در استفاده از این نرم افزار مطرح شد. در مورد برخی از قابلیت های این نرم افزار از جمله Navigation در فایلها و کدها، Live Template و طرز استفاده از آن و Refactoring و در مورد Multiple Cursors و همچنین دیباگ کردن کدهای PHP مطالبی ارائه شد.

مطالب ارائه شده برگرفته از سری فیلمهای آموزشی سایت laracast می باشد که در صورت علاقه می توانید از اینجا این فیلمها را مشاهده کنید.

در بخش پایانی جلسه و در بحث آزاد نیز حاضرین دقایقی گفت و گو داشتند و همچنین خبر ارسال خبرنامه‌های موقعیت شغلی نیز به حاضرین اعلام شد. در طرح ارسال خبرنامه‌های موقعیت شغلی، هر دو هفته یک بار، موقعیت‌های شغلی مرتبط با حوزه فناوری اطلاعات از طریق خبرنامه ایمیلی برای اعضا ارسال می‌گردد. لازم به ذکر است صاحبان کسب و کار و شرکت‌ها و تیم‌های نرم‌افزاری که مایل به اعلام موقعیت‌های شغلی هستند می‌توانند اطلاعات موقعیت شغلی مورد نظر را به info@softwaretalks.ir ارسال کنند. جلسه بیست و هفتم، طبق برنامه روز دوشنبه ۱۲ مرداد برگزار خواهد شد که اطلاعات مربوط به موضوع و محل برگزاری از طریق سایت جلسات باز نرم‌افزاری مشهد و خبرنامه‌های پیامکی و ایمیلی به اطلاع علاقمندان خواهد رسید.