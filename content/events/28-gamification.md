---
title: "بیست و هشتمین جلسه باز نرم‌افزاری مشهد با استقبال خوب و موضوع Gamification برگزار شد"
date: 2015-08-17T11:10:10+04:30
draft: false
id : "۲۸"
subject: "Gamification"
speaker: "حمید فدایی"
location: "بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: ""
presentation: "#"
persiandate: "دوشنبه ۲۶ مرداد ۱۳۹۴"
downloads: "بدون فایل"
---


 روز دوشنبه ۲۶ مرداد ۹۴ بیست و هشتمین جلسه باز نرم‌افزاری مشهد با موضوع آشنایی با Gamification در محل فرهنگسرای فناوری و رسانه برگزار شد.

در ابتدای این جلسه نیز، مطابق رسم جلسات، اخبار و گزارشی از فعالیت‌های جلسات باز نرم‌افزاری مشهد به اطلاع حاضرین رسید. ارسال دومین خبرنامه موقعیت‌های شغلی به لیست خبرنامه ایمیلی یکی از این اخبار بود. این خبرنامه که حاوی اطلاعات موقعیت‌‌های شغلی است در هر ماه ۲ بار برای لیست خبرنامه ایمیلی ارسال می‌شود. موقعیت‌های شعلی ارسال شده در این خبرنامه مورد تایید جلسات باز نیست و جلسات باز نرم‌افزاری مشهد صرفاً انعکاس دهنده درخواست‌های شرکت‌ها و گروه‌های نرم‌افزاری برای جذب نیروی فنی در حوزه فناوری اطلاعات می‌باشد و بدیهی است جهت اقدام برای شغل‌های اطلاع‌رسانی شده در این خبرنامه یا حضور در محل شرکت‌ها و مصاحبه فنی و ... تحقیقات و تصمیم به عهده خود شرکت کننده است.

خبر دیگر این جلسه ربات تلگرام جلسات باز نرم‌افزاری مشهد است که از آدرس http://telegram.me/SoftwareTalkbot قابل دسترسی است و در حال حاضر تاریخ و موضوع جلسه بعدی را می‌توان از طریق این ربات استعلام کرد. سورس کد این ربات نیز در آدرس https://github.com/mnameghi/SoftwareTalks قابل دسترس است

پس از بخش اخبار، نوبت به ارائه اصلی رسید که تا پایان زمان جلسه ادامه داشت. در این پرزنت، آقای حمید فدایی به توضیح مفاهیم پایه‌ای Gamification پرداختند. در حین ارائه نیز، پرسش و پاسخ بین حاضرین و آقای فدایی، باعث شد تا پرزنتی Gamification به شکلی تعاملی ادامه یابد.

در بخش‌های مختلفی از پرزنت مربوط به Gamification ویدئوهایی برای تبیین بعضی مفاهیم پخش شد که مورد توجه حاضرین قرار گرفت. فایل پرزنت مربوط به جلسه بیست و هشتم را در آدرس http://www.slideshare.net/graphicbaz/iranian-gamification-presentaion-hamid-fadaei می‌توانید مشاهده نمایید.

ویدئوهای پخش شده در این جلسه را از آدرس‌های زیر در آپارات می‌توانید مشاهده نمایید

http://www.aparat.com/v/OSiNt 
http://www.aparat.com/v/oBzQ2 
http://www.aparat.com/v/k5eiE 
http://www.aparat.com/v/gmkwH 
http://www.aparat.com/v/1er7k 
http://www.aparat.com/v/905ky 

جلسه بیست و نهم، طبق برنامه روز دوشنبه ۹ شهریور برگزار خواهد شد که اطلاعات مربوط به موضوع و محل برگزاری از طریق سایت جلسات باز نرم‌افزاری مشهد و خبرنامه‌های پیامکی و ایمیلی به اطلاع علاقمندان خواهد رسید. لازم به ذکر است صاحبان کسب و کار و شرکت‌ها و تیم‌های نرم‌افزاری که مایل به اعلام موقعیت‌های شغلی خود در خبرنامه مربوطه هستند می‌توانند اطلاعات موقعیت شغلی مورد نظر را به info@softwaretalks.ir ارسال کنند. 