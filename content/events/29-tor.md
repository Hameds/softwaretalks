---
title: "بیست و نهمین جلسه باز نرم‌افزاری مشهد با موضوع Tor و با استقبال علاقمندان برگزار شد"
date: 2015-08-31T11:10:18+04:30
draft: false
id : "۲۸"
subject: "شبکه تور"
speaker: "مهدی عطائیان"
location: "بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: ""
presentation: "#"
persiandate: "دوشنبه ۶ شهریور ۱۳۹۴"
downloads: "بدون فایل"
---

روز دوشنبه ۹ شهریور ۹۴ بیست و نهمین جلسه باز نرم‌افزاری مشهد با موضوع آشنایی با ساختار شبکه Tor در محل فرهنگسرای فناوری و رسانه برگزار شد.

در ابتدای این جلسه نیز، مطابق رسم جلسات، اخبار و گزارشی از فعالیت‌های جلسات باز نرم‌افزاری مشهد به اطلاع حاضرین رسید. ارسال خبرنامه موقعیت‌های شغلی به لیست خبرنامه ایمیلی یکی از این اخبار بود. این خبرنامه که حاوی اطلاعات موقعیت‌‌های شغلی است در هر ماه ۲ بار برای لیست خبرنامه ایمیلی ارسال می‌شود. موقعیت‌های شعلی ارسال شده در این خبرنامه مورد تایید جلسات باز نیست و جلسات باز نرم‌افزاری مشهد صرفاً انعکاس دهنده درخواست‌های شرکت‌ها و گروه‌های نرم‌افزاری برای جذب نیروی فنی در حوزه فناوری اطلاعات می‌باشد و بدیهی است جهت اقدام برای شغل‌های اطلاع‌رسانی شده در این خبرنامه یا حضور در محل شرکت‌ها و مصاحبه فنی و ... تحقیقات و تصمیم به عهده خود شرکت کننده است.

خبر دیگر این جلسه ربات تلگرام جلسات باز نرم‌افزاری مشهد است که از آدرس http://telegram.me/SoftwareTalkbot قابل دسترسی است و در حال حاضر تاریخ و موضوع جلسه بعدی را می‌توان از طریق این ربات استعلام کرد. سورس کد این ربات نیز در آدرس https://github.com/mnameghi/SoftwareTalks قابل دسترس است

پس از بخش اخبار، نوبت به ارائه اصلی رسید که تا پایان زمان جلسه ادامه داشت. در این پرزنت، آقای مهندس عطائیان به ارائه ساختار شبکه Tor پرداختند.

در بخش ابتدایی این ارائه، ساختار رمزنگاری متقارن و نامتقارن توضیح داده شد. در ادامه به Onion Routing اشاره شد و مباحث فنی مرتبط با روش کار و ساختار Tor مورد بحث قرار گرفت.

در پایان این ارائه که با مشارکت و پرسش‌های حاضرین همراه بود، به hidden service ها اشاره شد. این ارائه جذاب پس از ۲ ساعت در ساعت ۱۹:۳۰ به پایان رسید.

فایل ارائه آقای عطائیان را از آدرس قابل مشاهده و دانلود است http://www.slideshare.net/ataeyan/onion-network-architecture

همچنین صدای این ارائه به همراه ویدئوی اسلایدها از دسکتاپ (مربوط به همین ارائه در گروه کاربران لینوکس مشهد) از آدرس https://www.youtube.com/playlist?list=PLoxPJBU3OSZktpZyuJNQ47kRs5TybPGCB قابل دریافت است.

جلسه سی‌ام، طبق برنامه روز دوشنبه ۲۳ شهریور برگزار خواهد شد که اطلاعات مربوط به موضوع و محل برگزاری از طریق سایت جلسات باز نرم‌افزاری مشهد و خبرنامه‌های پیامکی و ایمیلی به اطلاع علاقمندان خواهد رسید. 

لازم به ذکر است صاحبان کسب و کار و شرکت‌ها و تیم‌های نرم‌افزاری که مایل به اعلام موقعیت‌های شغلی خود در خبرنامه مربوطه هستند می‌توانند اطلاعات موقعیت شغلی مورد نظر را به info@softwaretalks.ir ارسال کنند. 