---
title: "سی‌امین جلسه باز نرم‌افزاری مشهد برگزار شد"
date: 2015-09-14T11:10:46+04:30
draft: false
id : "۳۰"
subject: "هم‌اندیشی جلسات باز"
speaker: "-"
location: "بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: ""
presentation: "#"
persiandate: "دوشنبه ۲۳ شهریور ۱۳۹۴"
downloads: "بدون فایل"
---

 روز دوشنبه ۲۳ شهریور ۹۴ بیست و نهمین جلسه باز نرم‌افزاری مشهد با موضوع بررسی نظرات همراهان جلسات باز در خصوص خود جلسات باز نرم‌افزاری در محل فرهنگسرای فناوری و رسانه برگزار شد.

در ابتدای این جلسه نیز، مطابق رسم جلسات، اخبار و گزارشی از فعالیت‌های جلسات باز نرم‌افزاری مشهد به اطلاع حاضرین رسید. ارسال خبرنامه موقعیت‌های شغلی به لیست خبرنامه ایمیلی یکی از این اخبار بود. این خبرنامه که حاوی اطلاعات موقعیت‌‌های شغلی است در هر ماه ۲ بار برای لیست خبرنامه ایمیلی ارسال می‌شود. موقعیت‌های شعلی ارسال شده در این خبرنامه مورد تایید جلسات باز نیست و جلسات باز نرم‌افزاری مشهد صرفاً انعکاس دهنده درخواست‌های شرکت‌ها و گروه‌های نرم‌افزاری برای جذب نیروی فنی در حوزه فناوری اطلاعات می‌باشد و بدیهی است جهت اقدام برای شغل‌های اطلاع‌رسانی شده در این خبرنامه یا حضور در محل شرکت‌ها و مصاحبه فنی و ... تحقیقات و تصمیم به عهده خود شرکت کننده است.

خبر دیگر این جلسه ربات تلگرام جلسات باز نرم‌افزاری مشهد است که از آدرس http://telegram.me/SoftwareTalkbot قابل دسترسی است و در حال حاضر تاریخ و موضوع جلسه بعدی را می‌توان از طریق این ربات استعلام کرد. سورس کد این ربات نیز در آدرس https://github.com/mnameghi/SoftwareTalks قابل دسترس است

خبر اصلی این جلسه که به بررسی موضوعات مربوط به خود جلسات باز اختصاص داشت، خبر برگزاری یک همایش نرم‌افزاری در مهر ۹۴ بود که حاضرین تا پایان جلسه به تبادل نظر در خصوص آن پرداختد.

 جلسه سی و یکم، طبق برنامه روز دوشنبه ۶ مهر برگزار خواهد شد که اطلاعات مربوط به موضوع و محل برگزاری از طریق سایت جلسات باز نرم‌افزاری مشهد و خبرنامه‌های پیامکی و ایمیلی به اطلاع علاقمندان خواهد رسید. 

لازم به ذکر است صاحبان کسب و کار و شرکت‌ها و تیم‌های نرم‌افزاری که مایل به اعلام موقعیت‌های شغلی خود در خبرنامه مربوطه هستند می‌توانند اطلاعات موقعیت شغلی مورد نظر را به info@softwaretalks.ir ارسال کنند. 