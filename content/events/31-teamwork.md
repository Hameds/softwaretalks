---
title: "سی و یکمین جلسه باز نرم‌افزاری مشهد با موضوع مهارت‌های کار تیمی نرم‌افزار برگزار شد"
date: 2015-09-28T11:10:55+04:30
draft: false
id : "۳۱"
subject: "مهارت‌های کار تیمی"
speaker: "حامد سعیدی"
location: "بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: ""
presentation: "#"
persiandate: "دوشنبه ۶ مهر ۱۳۹۴"
downloads: "بدون فایل"
---

روز دوشنبه ۶ مهر ۱۳۹۴ سی و یکمین جلسه باز نرم‌افزاری مشهد با موضوع مهارت‌های کار تیمی نرم‌افزار در محل فرهنگسرای فناوری و رسانه برگزار شد.

در ابتدای این جلسه نیز، مطابق رسم جلسات، اخبار و گزارشی از فعالیت‌های جلسات باز نرم‌افزاری مشهد به اطلاع حاضرین رسید. ارسال خبرنامه موقعیت‌های شغلی به لیست خبرنامه ایمیلی یکی از این اخبار بود. این خبرنامه که حاوی اطلاعات موقعیت‌‌های شغلی است در هر ماه ۲ بار برای لیست خبرنامه ایمیلی ارسال می‌شود. موقعیت‌های شعلی ارسال شده در این خبرنامه مورد تایید جلسات باز نیست و جلسات باز نرم‌افزاری مشهد صرفاً انعکاس دهنده درخواست‌های شرکت‌ها و گروه‌های نرم‌افزاری برای جذب نیروی فنی در حوزه فناوری اطلاعات می‌باشد و بدیهی است جهت اقدام برای شغل‌های اطلاع‌رسانی شده در این خبرنامه یا حضور در محل شرکت‌ها و مصاحبه فنی و ... تحقیقات و تصمیم به عهده خود شرکت کننده است.

خبر دیگر این جلسه ربات تلگرام جلسات باز نرم‌افزاری مشهد است که از آدرس http://telegram.me/SoftwareTalkbot قابل دسترسی است و در حال حاضر تاریخ و موضوع جلسه بعدی را می‌توان از طریق این ربات استعلام کرد. سورس کد این ربات نیز در آدرس https://github.com/mnameghi/SoftwareTalks قابل دسترس است. 

همچنین برگزاری همایش مشهد کانکت که نخستین بار توسط جلسات باز نرم‌افزاری مشهد با محوریت آشنایی با فناوری‌های نوین نرم‌افزاری روز جمعه ۲۴ مهر ۹۴ در دانشگاه صنعتی سجاد برگزار می‌شود از دیگر اخبار مهم این جلسه بود. علاقمندان جهت ثبت‌نام در این همایش می‌توانند به سایت www.mashhadconnect.ir مراجعه نمایند.


انجمن علمی دانشگاه صنعتی سجاد به همراه مرکز رشد فناوری اطلاعات و ارتباطات پارک علم و فناوری نیز از دیگر حامیان برگزاری این همایش هستند.



پس از بخش اخبار، نوبت به ارائه اصلی در خصوص مهارت‌های کار تیمی نرم‌افزار رسید که تا پایان زمان جلسه ادامه داشت. فایل این ارائه را در فرمت PDF می‌توانید از این آدرس دانلود کنید.

 جلسه سی و دوم، طبق برنامه روز دوشنبه ۲۰ مهر برگزار خواهد شد که اطلاعات مربوط به موضوع و محل برگزاری از طریق سایت جلسات باز نرم‌افزاری مشهد و خبرنامه‌های پیامکی و ایمیلی به اطلاع علاقمندان خواهد رسید. 

لازم به ذکر است صاحبان کسب و کار و شرکت‌ها و تیم‌های نرم‌افزاری که مایل به اعلام موقعیت‌های شغلی خود در خبرنامه مربوطه هستند می‌توانند اطلاعات موقعیت شغلی مورد نظر را به info@softwaretalks.ir ارسال کنند. 