---
title: "سی و سومین جلسه باز نرم‌افزاری مشهد با موضوع بررسی جزئیات فنی سرویس MBaaS برگزار شد"
date: 2015-10-26T11:11:09+04:30
draft: false
id : "۳۳"
subject: "جزئیات فنی سرویس MBaaS"
speaker: "مهدی مرادی"
location: "بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: ""
presentation: "#"
persiandate: "دوشنبه ۴ آبان ۱۳۹۴"
downloads: "بدون فایل"
---

 روز دوشنبه ۴ آبان ۱۳۹۴ سی و سومین جلسه باز نرم‌افزاری مشهد با موضوع جزئیات فنی MBaaS در محل فرهنگسرای فناوری و رسانه برگزار شد.

در ابتدای این جلسه نیز، مطابق رسم جلسات، اخبار و گزارشی از فعالیت‌های جلسات باز نرم‌افزاری مشهد به اطلاع حاضرین رسید. ارسال خبرنامه موقعیت‌های شغلی به لیست خبرنامه ایمیلی یکی از این اخبار بود. این خبرنامه که حاوی اطلاعات موقعیت‌‌های شغلی است در هر ماه ۲ بار برای لیست خبرنامه ایمیلی ارسال می‌شود. موقعیت‌های شعلی ارسال شده در این خبرنامه مورد تایید جلسات باز نیست و جلسات باز نرم‌افزاری مشهد صرفاً انعکاس دهنده درخواست‌های شرکت‌ها و گروه‌های نرم‌افزاری برای جذب نیروی فنی در حوزه فناوری اطلاعات می‌باشد و بدیهی است جهت اقدام برای شغل‌های اطلاع‌رسانی شده در این خبرنامه یا حضور در محل شرکت‌ها و مصاحبه فنی و ... تحقیقات و تصمیم به عهده خود شرکت کننده است.

همچنین برگزاری همایش مشهد کانکت که نخستین بار توسط جلسات باز نرم‌افزاری مشهد با محوریت آشنایی با فناوری‌های نوین نرم‌افزاری روز جمعه ۲۴ مهر ۹۴ در دانشگاه صنعتی سجاد برگزار شد از دیگر اخبار مهم این جلسه بود. علاقمندان جهت کسب اطلاعات بیشتر درباره برگزاری این همایش می‌توانند به سایت www.mashhadconnect.ir مراجعه نمایند. همچنین اطلاع داده شد که کانکت ۲ در اسفند ۹۴ برگزار خواهد شد

 بعد از بخش اخبار نوبت به پرزنت اصلی رسید. در این پرزنت آقای مهندس مرادی ابتدا توضیحاتی درباره MBaaS ارائه دادند.
MBaaS، یک پاسخ طبیعی به حرکت دنیای توسعه نرم افزار به سمت محاسبات ابری است. به عبارت دیگر برای توسعه‌دهندگان کاربردهای موبایل، روشی جهت برقراری ارتباط بین کاربردهایشان با زیرساخت‌های ذخیره‌سازی و پردازش ابری است. علاوه بر این توسعه دهندگان می‌توانند قابلیت‌های پر کاربردی مانند مدیریت کاربران، push notificationها، یکپارچه سازی با شبکه‌های اجتماعی و سایر امکاناتی که مورد نیاز کاربران این روزهای دستگاه‌های موبایل است را به راحتی فراهم کنند.

در همایش یک روزه کانکت، یکی از سخنرانی‌ها به موضوع MBaaS اختصاص داشت که در آن سرویس سایت mbaas.ir معرفی و قول ارائه رایگان سرویس به برنامه‌نویسان موبایل داده شد. در جلسه سی و سوم، سرویس رایگان mbaas.ir مجدداً معرفی و جزئیات فنی آن به همراه پیش نمایش نرم‌افزار به حاضرین ارائه شد و به سوالات فنی شرکت‌کنندگان در جلسه پاسخ داده شد. در نهایت و پس از اتمام پرسش و پاسخ‌ها، جلسه در ساعت ۱۹ خاتمه یافت.

 جلسه سی و چهارم، طبق برنامه روز دوشنبه ۱۸ آبان برگزار خواهد شد که اطلاعات مربوط به موضوع و محل برگزاری از طریق سایت جلسات باز نرم‌افزاری مشهد و خبرنامه‌های پیامکی و ایمیلی به اطلاع علاقمندان خواهد رسید. 

لازم به ذکر است صاحبان کسب و کار و شرکت‌ها و تیم‌های نرم‌افزاری که مایل به اعلام موقعیت‌های شغلی خود در خبرنامه مربوطه هستند می‌توانند اطلاعات موقعیت شغلی مورد نظر را به info@softwaretalks.ir ارسال کنند.