---
title: "سی و پنجمین جلسه باز نرم‌افزاری مشهد با موضوع آشنایی با FreeBSD برگزار شد"
date: 2018-11-23T11:16:00+04:30
draft: false
id : "۳۵"
subject: "آشنایی با توزیع FreeBSD"
speaker: "مهندس رفیعی"
location: " بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: "/images/s35.jpg"
presentation: "#"
persiandate: "دوشنبه ۲ آذر ۱۳۹۴"
downloads: "بدون فایل"
---


روز دوشنبه ۲ آذر ۱۳۹۴ سی و پنجمین جلسه باز نرم‌افزاری مشهد با موضوع آشنایی با FreeBSD در محل فرهنگسرای فناوری و رسانه برگزار شد.

 در ابتدای جلسه، مطابق معمول روال برگزاری جلسات، برای شرکت‌کنندگانی که نخستین بار در جلسه باز شرکت‌ می‌کنند تاریخچه‌ای از روال شکل‌گیری و برگزاری جلسات عنوان از اقدامات مفید و موثر جلسات باز نرم‌افزاری در رشد و ارتقای فضای جامعه نرم‌افزاری مشهد گفته شد. از جمله این اقدامات می‌توان به برگزاری نخستین دوره همایش کانکت در ۲۴ مهر ۱۳۹۴ با محوریت فناوری‌های نوین نرم‌افزاری و ارتباط صنعت و دانشگاه اشاره کرد. این همایش یک روزه که توسط جلسات باز نرم‌افزاری برگزار شده است، به صورت فصلی خواهد بود و دومین دوره آن نیز در اسفند ۹۴ برگزار خواهد شد.
یکی دیگر از اقدامات جلسات باز در کنار برگزار جلسات منظم هر دو هفته یک بار برای علاقمندان حوزه نرم‌افزار، ارسال خبرنامه موقعیت‌های شغلی حوزه فناوری‌اطلاعات برای اعضای خبرنامه ایمیلی است. تا کنون پنج خبرنامه موقعیت‌های شغلی ارسال شده است. موقعیت‌های شعلی ارسال شده در این خبرنامه مورد تایید جلسات باز نیست و جلسات باز نرم‌افزاری مشهد صرفاً انعکاس دهنده درخواست‌های شرکت‌ها و گروه‌های نرم‌افزاری برای جذب نیروی فنی در حوزه فناوری اطلاعات می‌باشد و بدیهی است جهت اقدام برای شغل‌های اطلاع‌رسانی شده در این خبرنامه یا حضور در محل شرکت‌ها و مصاحبه فنی و ... تحقیقات و تصمیم به عهده خود شرکت کننده است.

پس از بخش اخبار، نوبت به پرزنت اصلی رسید. این پرزنت که در ابتدا قرار بود توسط آقای امیر فاطمی انجام شود، در نهایت توسط آقای رفیعی انجام شد. در ابتدای پرزنت و پس از معرفی از FreeBSD و تاریخچه آن، به مشتریان بزرگ FreeBSD نظیر یاهو اشاره شد.

![](/images/s35jpg)

در ادامه این سخنرانی، ضمن اعلام تفاوت‌های FreeBSD با توزیع‌های لینوکس درباره مزایای استفاده از این سیستم عامل صحبت شد. علاوه بر این ضمن پاسخگویی به سوالات شرکت‌کنندگان در جلسه، تجریبات استفاده از این سیستم عامل در محیط عملیاتی در ایران بیان شد. بخشی از سخنرانی و پرزنت‌ها به نصب FreeBSD اختصاص داشت و در پایان سخنرانی نیز درباره مباحث امنیتی FreeBSD و همچنین مشکلات این سیستم عامل بحث و گفتگو شد. پس از پایان سخنرانی و در ۳۰ دقیقه پایانی جلسه، بحث آزاد میان شرکت‌کنندگان شروع شد و درباره موضوع mbaas که در جلسه سی و سوم مورد بحث و تبادل نظر قرار گرفته بود، گفتگوهایی میان حاضرین در جلسه شکل گرفت. جلسه سی و ششم، طبق برنامه روز دوشنبه۱۶ آذر برگزار خواهد شد که اطلاعات مربوط به موضوع و محل برگزاری از طریق سایت جلسات باز نرم‌افزاری مشهد و خبرنامه‌های پیامکی و ایمیلی به اطلاع علاقمندان خواهد رسید.. همچنین لازم به ذکر است صاحبان کسب و کار و شرکت‌ها و تیم‌های نرم‌افزاری که مایل به اعلام موقعیت‌های شغلی خود در خبرنامه مربوطه هستند می‌توانند اطلاعات موقعیت شغلی مورد نظر را به info@softwaretalks.ir ارسال کنند. 