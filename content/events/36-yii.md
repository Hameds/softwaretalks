---
title: "سی و ششمین جلسه باز نرم‌افزاری مشهد با سخنرانی خانم مهندس علیزاده در خصوص yii برگزار شد"
date: 2018-12-07T11:16:00+04:30
draft: false
id : "۳۶"
subject: "معرفی yii2"
speaker: "سرکار خانم مهندس علیزاده"
location: " بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: "/images/s36.jpg"
presentation: "#"
persiandate: "دوشنبه ۱۶ آذر ۱۳۹۴"
downloads: "بدون فایل"
---

مطابق روال برگزاری منظم جلسات، روز دوشنبه ۱۶ آذر ۱۳۹۴ سی و ششمین جلسه باز نرم‌افزاری مشهد با موضوع آشنایی با فریمورک‌های php و معرفی yii2 در محل فرهنگسرای فناوری و رسانه برگزار شد.

در ابتدای جلسه، برای شرکت‌کنندگانی که نخستین بار در جلسه باز شرکت‌ می‌کنند تاریخچه‌ای از روال شکل‌گیری و برگزاری جلسات عنوان از اقدامات مفید و موثر جلسات باز نرم‌افزاری در رشد و ارتقای فضای جامعه نرم‌افزاری مشهد گفته شد. از جمله این اقدامات می‌توان به برگزاری نخستین دوره همایش کانکت در ۲۴ مهر ۱۳۹۴ با محوریت فناوری‌های نوین نرم‌افزاری و ارتباط صنعت و دانشگاه اشاره کرد. این همایش یک روزه که توسط جلسات باز نرم‌افزاری برگزار شده است، به صورت فصلی خواهد بود و دومین دوره آن نیز در اسفند ۹۴ برگزار خواهد شد.
یکی دیگر از اقدامات جلسات باز در کنار برگزار جلسات منظم هر دو هفته یک بار برای علاقمندان حوزه نرم‌افزار، ارسال خبرنامه موقعیت‌های شغلی حوزه فناوری‌اطلاعات برای اعضای خبرنامه ایمیلی است. تا کنون شش خبرنامه موقعیت‌های شغلی ارسال شده است. موقعیت‌های شعلی ارسال شده در این خبرنامه مورد تایید جلسات باز نیست و جلسات باز نرم‌افزاری مشهد صرفاً انعکاس دهنده درخواست‌های شرکت‌ها و گروه‌های نرم‌افزاری برای جذب نیروی فنی در حوزه فناوری اطلاعات می‌باشد و بدیهی است جهت اقدام برای شغل‌های اطلاع‌رسانی شده در این خبرنامه یا حضور در محل شرکت‌ها و مصاحبه فنی و ... تحقیقات و تصمیم به عهده خود شرکت کننده است.

جلسه سی و ششم علاوه بر اخبار معمول یک خبر ویژه هم داشت. اولین سخنرانی‌ خانم‌ها در ۲ سال برگزاری جلسات باز نرم‌افزاری مشهد در این جلسه توسط خانم مهندس علیزاده انجام شد.

در ابتدای سخنرانی، مختصری درباره انتظارات از فریمورک‌های php و دلایل استفاده از آن‌ها صحبت شد. همچنین لیستی از فریمورک‌های محبوب و پر استفاده php مورد بررسی قرار گرفت. با همراهی شرکت‌کنندگان در جلسه، مقایسه کوتاهی بین yii2 و laravel 5 نیز انجام شد.

![](/images/s36.jpg)


سپس در خصوص performance این فریمورک صحبت شد و جدول مقایسه‌ای از performance فریمورک‌های مختلف php نمایش داده شد. برای درک بهتر از مفاهیم مطرح شده، توضیحاتی در خصوص MVC به همراه کد نمونه داده شد. سپس قابلیت‌های کار با بانک اطلاعاتی و ORM در فریمورک yii مورد بحث قرار گرفت. در ادامه و در جریان صحبت درباره قابلیت‌های احرازهویت به مدل RBAC اشاره شد. همچنین در خصوص Error handling and logging و پشتیبانی که yii از TDD یا توسعه آزمایش محور دارد صحبت شد.

جهت دانلود فایل این ارائه از آدرس زیر می‌توانید اقدام کنید:

http://softwaretalks.ir/files/presentation/Yii_Alizadeh.pdf

با پایان سخنرانی در خصوص فریمورک yii و پرسش و پاسخ‌های مطرح شده، در قسمت بحث آزاد در خصوص نمایشگاه رسانه‌های دیجیتال خراسان رضوی که ۵ تا ۱۱ دی ماه برگزار می‌شود صحبت شد. 

جلسه سی و هفتم، طبق برنامه روز دوشنبه ۳۰ آذر برگزار خواهد شد که اطلاعات مربوط به موضوع و محل برگزاری از طریق سایت جلسات باز نرم‌افزاری مشهد و خبرنامه‌های پیامکی و ایمیلی به اطلاع علاقمندان خواهد رسید.. همچنین لازم به ذکر است صاحبان کسب و کار و شرکت‌ها و تیم‌های نرم‌افزاری که مایل به اعلام موقعیت‌های شغلی خود در خبرنامه مربوطه هستند می‌توانند اطلاعات موقعیت شغلی مورد نظر را به info@softwaretalks.ir ارسال کنند.