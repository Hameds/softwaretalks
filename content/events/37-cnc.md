---
title: "سی و هفتمین جلسه باز نرم‌افزاری مشهد با موضوع CNC برگزار شد"
date: 2018-12-21T11:16:00+04:30
draft: false
id : "۳۷"
subject: "نگاهی به برنامه‌ریزی CNC"
speaker: "حیدر الهی"
location: " بلوار آب و برق، انتهای پارک لاله، فرهنگسرای رسانه، اتاق جلسات"
poster: "#"
tags: ""
featured_image: "/images/s37.jpg"
presentation: "#"
persiandate: "دوشنبه ۳۰ آذر ۱۳۹۴"
downloads: "بدون فایل"
---

مطابق روال برگزاری دو هفتگی و طبق برنامه، سی و هفتمین جلسه باز نرم‌افزاری مشهد روز دوشنبه ۳۰ آذر با موضوع آشنایی با CNC برگزار شد.

در این جلسه نیز مطابق معمول در ابتدای جلسه، برای شرکت‌کنندگانی که نخستین بار در جلسه باز شرکت‌ می‌کنند تاریخچه‌ای از روال شکل‌گیری و برگزاری جلسات عنوان از اقدامات مفید و موثر جلسات باز نرم‌افزاری در رشد و ارتقای فضای جامعه نرم‌افزاری مشهد گفته شد. از جمله این اقدامات می‌توان به برگزاری نخستین دوره همایش کانکت در ۲۴ مهر ۱۳۹۴ با محوریت فناوری‌های نوین نرم‌افزاری و ارتباط صنعت و دانشگاه اشاره کرد. این همایش یک روزه که توسط جلسات باز نرم‌افزاری برگزار شده است، به صورت فصلی خواهد بود و دومین دوره آن نیز در اسفند ۹۴ برگزار خواهد شد.
یکی دیگر از اقدامات جلسات باز در کنار برگزار جلسات منظم هر دو هفته یک بار برای علاقمندان حوزه نرم‌افزار، ارسال خبرنامه موقعیت‌های شغلی حوزه فناوری‌اطلاعات برای اعضای خبرنامه ایمیلی است. تا کنون شش خبرنامه موقعیت‌های شغلی ارسال شده است. موقعیت‌های شعلی ارسال شده در این خبرنامه مورد تایید جلسات باز نیست و جلسات باز نرم‌افزاری مشهد صرفاً انعکاس دهنده درخواست‌های شرکت‌ها و گروه‌های نرم‌افزاری برای جذب نیروی فنی در حوزه فناوری اطلاعات می‌باشد و بدیهی است جهت اقدام برای شغل‌های اطلاع‌رسانی شده در این خبرنامه یا حضور در محل شرکت‌ها و مصاحبه فنی و ... تحقیقات و تصمیم به عهده خود شرکت کننده است.

پس از بخش ابتدایی معرفی جلسات، جلسه سی و هفتم با یک موضوع متفاوت و جذاب آغاز شد.

![](/images/s37.jpg)


در ابتدای سخنرانی،آقای مهندس الهی پس از معرفی خودشان، به موضوع چگونگی ساختن اشیا مختلف پرداختند و گذار از روش‌های سنتی به روش‌های مدرن را در چند اسلاید توضیح دادند. 

در این بخش مشکلاتی که هر روش ایجاد می‌کرد مورد بحث و تبادل نظر حاضرین قرار گرفت. پس از معرفی روش‌های مختلف نوبت به CNC رسید. در ابتدا تعریفی از CNC ارائه شد و پس از آن، نحوه کدنویسی در آن مورد توضیح قرار گرفت

سپس ضمن اشاره به مشکلات کدنویسی به زبان G-Code ابزارها و نرم‌افزارهای کمکی در طراحی (CAD ها و CAM ها) مورد بررسی قرار گرفت. در ادامه این سخنرانی، روش ساخت با دستگاه‌های مختلفی توضیح داده شد

پس از آن نوبت به معرفی اقداماتی که توسط مهندس الهی در کارخانه حک فلز صورت می‌گیرد رسید. در این بخش نیز نمونه‌ای از کارهای اجرا شده توضیح داده شد. جهت دریافت اسلایدهای این جلسه از آدرس زیر اقدام فرمایید:

http://softwaretalks.ir/Files/presentation/cnc_elahi.pdf

در پایان جلسه نیز فیلمی از قابلیت‌های یک دستگاه برای ایجاد یک کلاه محافظ نمایش داده شد. پس از پایان سخنرانی مهندس الهی، جلسه سی و هفتم پایان یافت.

جلسه سی و هشتم که جشن تولد دو سالگی جلسات باز نرم‌افزاری مشهد است طبق برنامه روز دوشنبه ۱۴ دی ماه از ساعت ۱۷ تا ۱۹ در محل فرهنگسرای فناوری و رسانه برگزار خواهد شد. 